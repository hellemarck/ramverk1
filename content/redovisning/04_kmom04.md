---
---
Redovisning kmom04
=========================

<h3>Att skapa en egen modul</h3>
Det svåra med att flytta ut koden till en egen modul var att förstå vad som skulle med, men det var också en nyttig process för att tänka över strukturen och vad som hör till vad. Det slutade med att jag flyttade ut allting utom rena md-filer såsom dokumentationen med testroutes, alltså även routes och controllers. Det kändes smidigast eftersom att användaren annars själv måste luska ut hur controllers kan skrivas för funktionaliteten; på det här sättet får de iallafall med exempel och vägledning. Återigen fann jag något otydliga instruktioner i form av att uppgiftsbeskrivningen på ett ställe sa att ALL kod hittills i kursen skulle flyttas ut, och på ett annat att bara väderkoden skulle flyttas ut. Jag läste den förra först och har alltså flyttat ut både ip- och väderkoden.

Det absolut svåraste var att få till tester för modulen som fristående, men mer om det längre ner.

<h3>PackaGist och uppdateringar från GitHub</h3>

Jag hade faktiskt inga problem med composer, varken med att hämta modulen från github eller packagist, det senare gick verkligen oväntat smidigt. Min enda bromskloss var att jag fram tills nu alltid skrivit mina taggar som tex v.1.0.0, alltså med en punkt efter v:et, vilket blev problem vid composer update men det gick snabbt att inse och åtgärda.

<h3>Installera modulen med composer</h3>

Efter ett misslyckat första-försök då jag rsyncade hela katalogerna snarare än bara dess innehåll modifierade jag mina rsync-kommandon och fick till rätt struktur. Min installationsmanual har gått fint att använda utan problem.

<h3>Enhetstester</h3>

Genomgången i torsdags var viktig för att få koll på hur composer.json spelar in för beroenden och hur page.php går att minimera för att slippa överflödiga ramverks-beroenden. Utan den genomgången hade jag nog suttit med halva ramverket i modulen nu. Jag fick tillslut till tester genom controllers för mina $di-tjänster, jag har tyvärr inte utökat mina tester utan de är samma som förra veckan. Kodtäckningen för redovisasidan är hög (ca 72 och 85 för Controllers och Models), men tyvärr inte hundra. För modulen är kodtäckningen närmare 100%: 97% för lines.

Det stora problem jag i slutändan hade med testerna var att min redovisa-sida kräver tillgång till cache för att köra tester, medans modulen inte gör det. Jag har fortfarande inte riktigt förstått varför det skiljer sig beroende på var testerna körs, och kan inte minnas att jag manipulerat någon configuration i modulen för att ändra det. Jag försökte mig på olika mer och mindre snygga lösningar, varav en vore att kommentera bort $di->get->(“cache”)... i testet för modulen och sedan be användaren avkommentera det i den integrerade koden. Till slut la jag bara över cache-mapparna med konfiguration i modulen för användning där också. Jag gissar att det är en helt okej lösning, även om det nu blev fyra extra mappar och filer istället för bara en kodrad att avkommentera när modulen är på plats. Låt vara att det är lite av en kunskapslucka hos mig i nuläget.

Det valideringsfel som genereras med make test berör kod som hör till ramverket så jag har ignorerat det, likt i tidigare kursmoment.

<h3>Skillnader med och utan modul</h3>

Det har varit kul och lärorikt att testa bygga en egen modul, nackdelen som jag ser det är väl att det är svårare att testa justeringar i modulen utanför sin tilltänkta miljö. I övrigt leder ju återinstallationen till att alla filer är på plats likt de var för en vecka sedan, så på det viset är det inte så stor skillnad i slutändan.

<h3>Paketering, moduler och versionshantering med Laravel</h3>

Laravel jobbar med både paket och moduler, ett vida känt paket för moduler verkar vara *nwidart/laravel-modules*. Modulerna i detta paket genererar egna katalogstrukturer inuti projektet med controllers, routes, models och views likt i den modul jag nu skapat i Anax. Paket och moduler requestas och kan specificeras i composer.json och vissa verkar gå att använda även utanför Laravel. Laravel förespråkar också semantisk versionshantering, och jag tror att jag efter denna vecka har hyfsat koll på det. Jag förstod det som att minor versionsuppgradering görs om t.ex. ny funktionalitet tillkommer men som dock är bakåtkompatibel. Därför satte jag t.ex. 1.1.0 som version efter att jag integrerat di-konfiguration för testerna (om konfiguration och tester nu räknas som "ny funktionalitet").


<h3>Veckan TIL</h3>

Mitt TIL för denna vecka är hur man kan lösa testning av en modul som är beroende av ett ramverks di-konfiguration.
