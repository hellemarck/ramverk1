---
---
Redovisning kmom03
=========================

<h3>Begreppen kring $di</h3>

Mikaels genomgång av $di i föreläsningen, och kursmomentets läsmaterial, gav god förståelse för hur det är byggt och fungerar. Begrepp som inversion of control och service locator tycker jag sammanfattar det bra: man vill hålla sina klasser flexibla för användaren att påverka och samtidigt ha ett centralt “register” som samlar alla ramverkets tjänster. Genomgången gjorde det enklare för mig att förstå och identifiera motsvarande koncept i andra ramverk.

<h3>Dependency injection, Service locator och Lazy loading</h3>

<b>Dependency injection</b> innebär att man tillhandahåller, injicerar, vissa beroendeförhållanden för en komponent/klass att använda. Syftet är att istället för att instansiera beroenden inuti klassen leverera dem som argument. Detta underlättar testning och gör klasserna mer flexibla för användaren. Konceptet är inte så svårt att förstå i teorin, men som så ofta var det en helt annan femma att lyckas omsätta det rent tekniskt. Jag injectade beroenden i konstrukturn för min Väder-klass, i det här läget vet jag inte om det gynnade min kod, men det var väl värt att få testa på.

<b>Service locator</b> är ett designmönster som förespråkar ett abstrakt “register” som håller alla ramverkets tjänster tillgängliga (tex $di). Fördelen med det är att alla tjänster finns tillgängliga men aktiveras först när de behövs, anropas. Detta register blir återanvändbart, centralt, och lätthanterligt för användaren då beroendeförhållanden lagras utanför klasserna.

<b>Lazy Loading</b> är ett annat designmönster som innebär att tjänster är laddade, men inte aktiveras förrän de anropas. På så vis sparar man minne och processtid, samtidigt som effektiviteten ökar. Detta används ofta för bilder på webbsidor.

<b>Källor</b><br>
[Dependency Injection (wikipedia)](https://en.wikipedia.org/wiki/Dependency_injection)<br>
[Dependency Injection (phptherightway)](https://phptherightway.com/#dependency_injection)<br>
[Service locator (wikipedia)](https://en.wikipedia.org/wiki/Service_locator_pattern)<br>
[Service locator (geeksforgeeks)](https://www.geeksforgeeks.org/service-locator-pattern/)<br>
[Lazy loading (wikipedia)](https://en.wikipedia.org/wiki/Lazy_loading)<br>
[Lazy loading (developermozilla)](https://developer.mozilla.org/en-US/docs/Web/Performance/Lazy_loading)

<h3>Motsvarigheten till $di i Laravel och Symfoni</h3>

<b>Laravel</b> använder sig av dependency injections likt vi gör i Anax. Service containern heter i Laravel "$app", och på samma sätt som i Anax finns en mängd tjänster att tillgå genom den - den är ramverkets “kärna”. Tjänsterna ligger vilande där tills de anropas. Efter att ha studerat dokumentationen ser det i grunden att vara likt $di i Anax, men en skillnad jag ser direkt är att Laravel inte kräver att services konfigureras för aktivering.

<b>Symfony</b> använder också, likt Anax och Laravel, en service container och dependency injections. En stor skillnad mot Laravel är dock att alla tjänster måste konfigureras för att kunna användas externt via DI; något som kräver extra jobb och konfigurationsfiler. I Laravel förstår jag det som att man slipper den biten, och detta verkar bland annat vara anledningen till att Symfoni upplevs som något mer avancerat än Laravel.

<h3>Veckans uppgift</h3>

Jag gjorde en tolkningsmiss av krav 1 i uppgiften: Jag förstod det som att jag fick välja om jag ville hämta en väderprognos eller -historik. Jag insåg mitt misstag först fredagkväll och fick snabbt åtgärda det på lördagen med tidsbrist och därmed inte supersnyggt resultat. Jag skapade bara en ny modellklass: WeatherApi som barnklass till GeoApi (för att kunna hämta koordinater för IP-adresser). I slutändan blev den klassen rätt stor och håller inte så bra SRI-standard (SOLID), hade jag haft mer tid hade jag delat upp den i flera.

Jag var ganska nöjd med min kod från förra veckan och har inte känt behov av refactoring där, såsom jag känner nu kring min väderkod. Jag hoppas få lite tid till det nästa vecka, men med tanke på hur omfattande det här kursmomentet varit, och att det inte direkt brukar trappas ner mot slutet av kurserna, är förhoppningen ljummen.

Det var ganska lätt att skapa services till $di, så jag la in alla mina modellklasser där. Bitvis känner jag att jag får kläm på konceptet med DI, men ofta känns det också överväldigande och svårt att omsätta teorin tekniskt. Jag antar att det, som med allt annat, krävs övning. Jag testade att injecta beroenden via konstruktorn i min Weather-modell och allting fungerar, även om det kanske inte är optimalt utformat.

<h3>Att använda externa API-tjänster</h3>
Att använda externa API:er börjar kännas rätt bekvämt, vi har fått bra träning i det genom flera kurser vilket uppskattas. För att hämta platsinformation baserad på koordinater använde jag nominatim, det API:et kräver att man anger HTTP_REFERER vilket ställde till det lite i testerna. Jag fick hårdkoda ett värde för testsyfte vilket jag inser inte är den bästa lösningen.

<h3>Veckans TIL</h3>
Veckans TIL är återigen all teori, det kompletterar de praktiska uppgifterna jättebra i den här kursen. Särskilt DI har jag såklart lärt mig mycket om denna vecka vilket ju är nödvändigt inom ramverks-PHP.  
