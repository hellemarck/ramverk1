---
---
Redovisning kmom10
=========================

<h3>Krav 1-3</h3>

Jag började projektet med att kopiera och rensa i min me-mapp för att framförallt kunna återanvända databasstrukturen med Active Record från kmom06. Sedan ritade jag upp ett diagram över databasen som jag i stort höll mig till, förutom att jag från början hade en “activity”-kolumn i User-tabellen, tänkt att användas för att sortera användare baserat på aktivitet, som jag efterhand insåg att jag inte behövde.
Jag började med user-funktionaliteten och när jag väl fått kläm på hur ActiveRecordModel ser ut och fungerar rullade resten på ganska bra, även om det var mycket som skulle på plats och det såklart tagit sin tid. Jag har varit beroende av SQL-JOINS, så jag har fått skriva en del egna funktioner som förlängning till ActiveRecordModel, men också haft nytta av ramverkets fördefinierade metoder.

Mappstrukturen i src/ är uppdelad i Home, User och Forum med Controllers i respektive mapp. Jag har använt samma Controller för hela forum-funktionaliteten med taggar, frågor, svar och kommentarer. Detta främst för att jag inte bedömde att den skulle bli ohanterligt stor, men också för att jag hade en vision om att kunna kommentera och svara både på frågor och svar direkt på sidan där inlägget visas. I slutändan hittade jag inget bra sätt att koppla en kommentar till aktuellt svar (då det ju kan finnas många svar), och fick istället lägga över det formuläret på en egen sida. Det blir lite inkonsekvent, å andra sidan kanske sidan hade sett rörig ut med ännu fler “kommentera-fält”. Det känns iallafall bra att slippa klicka sig vidare till en ny sida för att svara/kommentera ursprungsfrågan.

Det mesta har gått smidigt att utveckla, även om mycket småsaker i slutändan blir stor tidsåtgång. Jag la ner extra tid i planeringsskedet med framförallt databasen, det lönade sig nog tidsmässigt att föregå eventuella problem där (börjar lära mig att det är bättre än det omvända!). Att montera en controller direkt på “/”-routen var lite meckigt och det är inte sällan jag fått gissa mig fram till rätt sätt med routes... För förstasidans del lyckades jag inte få till JOINs för att räkna ihop vilken användare som totalt sett är mest aktiv, så jag löste det genom att ranka aktivitet för frågor, svar och kommentarer var för sig, vilket ändå känns rimligt. I övrigt har jag lagt en del tid på design, även om det inte är poänggivande hoppas jag att responsivitet osv är godkänt. Textfilter för Markdown var inga konstigheter att få in, det hänger ju med ramverket, och att koppla repot till Travis och Scrutinizer gick även det bra, med hög kodkvalitét. Make test klagar på att min variabel “$pw” för lösenord är för kort, jag har dock valt att ignorera det då just pw känns tydligt och vedertaget som förkortning.

En sista sak, som jag är mindre nöjd med är att jag började med att skapa inloggad användares profilsida, med möjlighet att redigera profilen, och sedan skapade en generell profilsida för samtliga användare (som inte beror på vem som är inloggad). På den senare sidan kan man se användarens frågor, svar och kommentarer men där kan man inte redigera sin profil, och tvärtom på den första. Med lite bättre planering hade jag kanske slagit ihop dessa sidor; nu har jag löst det med en länk på “Min sida”, så att användaren kan klicka sig vidare för att även se sin aktivitet.
Jag är också medveten om att det finns förbättringspotential i främst min ForumController som har rätt stora metoder - vissa borde kunna kortas ner eller delas upp, men i vanlig ordning faller några “i mån av tid”-åtgärder bort längs projektets gång.

<h3>Allmänt om projektet</h3>

Jag tycker generellt att projektet var roligt; jag fick än mer bekanta mig med Anax förslag för databashantering och testa på att göra ett chattforum vilket känns lite coolt. Jag körde fast i början kring att få ActiveRecordModel att fungera med mina tabellkolumner, men väl bekant med lösningen flöt ju resten på rätt bra, och det som tagit tid överlag är att få fram rätt data från databasen till vyerna, alltså att pussla ihop all info till främst förstasidan och inläggssidan. Alltså har projektet kretsat mycket kring databasen, men det har känts nyttigt då det ju inte är ovanligt med Active Record-koncept i PHP-ramverk. Att få till hyfsad design tog sin tid, särskilt sidan som visar svar och kommentarer på frågor har varit klurig, och jag är inte helt nöjd fortfarande. Trots att jag bara gjort krav 1, 2 och 3 har jag nog lagt ner ca 60-70 timmar på projektet vilket kanske tyder på att det varit lite mer pilligt än vanligt, dock inte nödvändigtvis svårare. Jag tycker överlag att projektet var en rimlig avslutning på kursen.

<h3>Allmänt om kursen</h3>

Jag är nöjd med kursen och särskilt att vi hunnit med ovanligt mycket teori samtidigt som vi lärt oss maffiga praktiska saker också i form av att tex skapa en egen modul och hantera DI. Att kursen inte känts så stressig kan dock ha att göra med att tempot i matmod-kursen varit lite lägre, så man haft lite extra tid att lägga på denna.
Som sagt, jag har uppskattat de teoretiska inslagen med lite mer utförlig reflektion i redovisningstexterna kring t.ex. DI, MVC och SOLID. Det finns många fördelar med att gå en väldigt praktisk utbildning, å andra sidan är det uppenbart att förståelsen fördjupas med parallell teori.

Mikael har gjort ett bra jobb i kursen: tillgänglig och med bra videomaterial i vanlig ordning. Men om jag önskat lite bättre handledning i något så är det testning. Jag uppfattar ofta testning som en ganska viktig del av kurser, men å andra sidan ställs det inga krav på “kvalitén” eller hur det “bäst” skrivs tester på kod som t.ex. använder externa API:er. Hade önskat mer introduktion och tidigare “heads up” kring hur man mockar eller annars bör tänka för att skriva sådan kod testbar, istället upptäckte jag i kursmomentet efter att jag borde tänkt annorlunda från början; sånt är ju svårt att förutse utan erfarenhet.

Jag skulle absolut rekommendera kursen vidare, den får 8/10 i betyg!
