---
---
Redovisning kmom06
=========================

<h3>anax/htmlform och motsvarighet i andra ramverk</h3>

Modulen ger en förbestämd uppsättning formulär som inkluderar hantering och validering av postad data och ompostning. Detta sparar utvecklaren tid och kodrader samtidigt som det ger en flexibilitet i vilken typ av formulär som kan passa för användning. Min uppfattning är att modulen bidrar väl till ramverket, även om man blir lite låst i t.ex. språk - jag har skrivit resten av sidan på svenska och då “lables” för fälten till formulären är direkt kopplade till databasen fick jag snällt behålla dem på engelska. Det går kanske att komma runt dock, när man är lite mer bekväm med modulen. Särskilt i kombination med databaser känns det supersmidigt att ha den integrerad och få SQL-koden “på köpet”.

Symfony har ett liknande sätt att arbeta med formulär, även där av skälet att formulär är tidskrävande och repetitivt att utveckla. Modulen heter symfony/form och går att installera med composer. En Laravelanvändare verkar ha utvecklat ett liknande paket, med Symfony som inspiration, som heter Form Builder. Med en något annorlunda syntax verkar upplägg och syfte likna det vi gör Anax. Tidigare verkar man också ha använt något som heter laravelcollective/html, men för nuvarande version av Laravel hänvisas jag till ett paket som heter Blade Templates, vilket verkar skilja sig åt en hel del från Anax HTMLForms.

<h3>Active Record</h3>

Som jag förstår det handlar Active record till stor del om att agera “genväg” mellan klasser/objekt och databas. Även om jag inte har något emot att skriva SQL-kod sparar det helt klart tid att ha modeller som löser den biten i kod som mer liknar resten av ramverkskoden, och det lär ju underlätta för utvecklare som inte är så insatta i SQL. En nackdel kan väl vara att ju mer ansvar man överlåter på ramverket i sig desto mindre kontroll har man själv som utvecklare, min gissning är dock att tidsbesparing väger upp för det.

Laravel använder något som heter Eloquent ORM för implementering av Active Record, det ser ut att vara väldigt likt principen i Anax: ett objekt för en rad i tabellen skapas och tilldelas properties som sedan sparas genom metoder som kommunicerar med databasen. Symfony har ett liknande upplägg som heter Doctrine. Databashantering är ju ofta en stor del av utveckling så det är inte förvånande att sådana verktyg är väletablerade.

<h3>Scaffolding</h3>

Så här långt tycker jag att Scaffolding känns bekvämt att jobba med. Man får snabbt tillgång till byggstenarna och kan överblicka och bekanta sig med koden för att implementera och vidareutveckla den på ett sätt som passar ens projekt. En stor fördel är ju att man själv slipper utveckla grundstrukturen och därmed sparar tid samt lär sig “best practise” genom att studera etablerad kod. En nackdel kan å andra sidan vara just att det inte är ens egen kod och man kan nog behöva lägga mycket tid för att sätta in och kunna modifiera.

Laravel har ett scaffolding-paket som heter Jetstream, men vad det gäller CRUD för databaser specifikt har jag lite svårt att hitta något standardverktyg, det verkar snarare variera. För Laravel 7 användes Larafold, men det är till synes utdaterat med nuvarande version. Symfonys variant för CRUD Scaffold är en del i Doctrine.

<h3>Enhetstestning med scaffoldad CRUD</h3>

Scaffolding-kod misstänker jag är noga testad innan den delas, säkert följer tester också ofta med, men likväl kan det ju vara viktigt att skriva egna tester om man anpassar koden mycket för eget behov. På det viset misstänker jag att enhetstester skrivs ungefär på samma sätt som vi gjort tidigare i kursen, eventuellt med en mockad databas för att förhindra att tester fallerar runt dynamisk data i tabeller.

<h3>TIL</h3>

Active Record och scaffolding är helt nytt för mig, det var verkligen intressant att jobba mot en databas befriad från SQL-kod, så det får bli veckans TIL!
