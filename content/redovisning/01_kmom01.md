---
---
Redovisning kmom01
=========================

<b>PHP: The right way</b>

Artikeln var mycket intressant läsning för ett helhetsperspektiv på PHP. I en så praktisk utbildning som denna ändå är (vilket jag uppskattar!) upplever jag ibland att förståelsen för vad jag gör blir lidande när det är så stort fokus på “att” göra, snarare än “varför gör vi”. Denna guide var ett bra komplement för det, och hamnar direkt bland mina bokmärken!

Efter ett års studier känner jag att jag har bra koll på grunderna i PHP och börjar närma mig ett naturligt ramverkstänk mer och mer. Saker som databashantering, enhetstester, namespace och koddokumentation känner jag har satt sig rätt bra, även om jag gärna vill utvecklas mer i att skriva testdriven kod och vara lite mer “proaktiv” rent strukturellt. Att skriva snyggare och bättre kod är ju ständig övning som jag ser fram emot att fortsätta med. Vidare ska det bli roligt att lära mig mer om designmönster, få bättre kännedom om exception/error-hantering och säkerhet. Magic methods är också något jag tycker att jag ser tillochfrån när jag granskar kod, men aldrig riktigt själv har använt.

<b>PHP-ramverks popularitet</b>

Laravel toppar fortfarande överlägset listan av de mest populära ramverken, sedan studien som genomfördes 2014. De verkar ha kommit med förbättrande uppdateringar sedan dess, och vara ett effektivt ramverk anpassat för både små och stora applikationer. Phalcon verkar ha tappat lite, till fördel för Symfony och Zend, varav det senare ökat väldigt mycket senaste 6 åren. Codeigniter verkar också ha ökat i popularitet och ligger nära Zend och Symfony. Mätningarna skiljer sig ju lite beroende på källa, men alla är överens om att Laravel är ohotad som 1:a.

<i>Källor:</i>
[Meet a Developer](https://meetadeveloper.com/10-best-php-frameworks-for-website-development-in-2020-ad1507a0f9f4)
[Value Coders](https://www.valuecoders.com/blog/technology-and-apps/top-16-popular-php-frameworks-to-watch-out-for-in-2020/)
[Word best news](https://worldbestnews.info/best-php-frameworks-of-2020-for-web-developers/)
[Coders Eye](https://coderseye.com/best-php-frameworks-for-web-developers/)

<b>Communities (opensource och programmeringsdomänen)</b>

Min reflektion är att communities på alla områden, om det så är sport, föreningar, politik eller utveckling, kommer med både för och nackdelar. Särskilt digitala communities har en tendens att skapa intriger och sprida felaktigheter, det kräver som mottagare att ha sin källkritik på plats. Å andra sidan skapar digitala communities möjligheten för ett oändligt stort antal människor att mötas och hjälpas åt med problem och utveckling, vilket jag ser som oerhört positivt och framför allt drivande för open source-formatet. Särskilt i utvecklingsbranschen kan jag tänka mig att känslan av att sitta ensam och isolerad med sina problem framför en skärm verkligen lindras av dessa communities. Jag förundras alltid över hur många som tar sig tiden att hjälpa till att besvara någons fråga på stackoverflow, phpcommunity eller GitHub issues, och hoppas en dag ha tid och engagemang att få bidra tillbaka!

Och vad vore mina studier utan oändligt med stöd från online-communities? Till och med på Facebook finns ju mängder med grupper där människor möts och hjälps åt med problem, vid det här laget kan jag inte tänka mig branschen på något annat sätt.

<b>“En ramverkslös värld”</b>

Även om min kunskapsnivå kring ramverk fortfarande är ganska begränsad var videon väldigt intressant att se, och jag lärde mig mycket av Business logic/libraries/glue-förklaringen. Det var ny information för mig att ramverket i sig inte är det avgörande i en applikation, utan olika komponenter och paket som är mer flexibla. Det kan nog vara vettigt att inte låsa sig vid att Laravel- respektive Symfonyutvecklare är helt frånskilda varandra eller för den delen låsta vid sitt ramverk, utan att strukturen är mer flytande än så och ramverket egentligen mest kan agera “glue” och inte är huvudsaken i utvecklingen. Det känns i och för sig rimligt att det är så, tidigare erfarenheter och bekvämligheter av verktyg och paket leder väl till att man plockar russinen ur kakan i sin utveckling och inte behöver vara 100% ramverkspecifik. Men då blir ju titeln “Laravel-utvecklare”, som han också säger, både missvisande och begränsande. Intressant!

<b>Redovisasidan</b>

Det känns bra att vara igång med Anax igen faktiskt, minnet behövde fräschas upp litegrann men det här väl tredje kursen vi använder Anax i, så jag ser fram emot att fördjupa mig ytterligare nu. Jag tycker att stylen kan vara lite frustrerande att försöka påverka, det är för tidskrävande att sätta sig in i bygget tillräckligt för att göra väldiga förändringar, men jag har iallafall uppdaterat den till att passa egen smak lite bättre (nu när jag läser min egen text på sidan inser jag dock att jag nog får byta typsnitt nästa vecka).

Controllers var också bekant sedan i våras, så efter lite bråk med namespaces och namn på klasser, mappar osv som ju är petnoga föll det på plats bra, likaså testerna. Mitt mer testdrivna kodande börjar nästa vecka, förresten (med tanke på vad jag skrev om det här ovan…).

Det tog ett tag att få till controllern för JSON-formatet i REST API:t, jag är lite osäker på om det blev helt rätt eftersom att koden är så lik den som visar resultatet direkt på sidan. Skillnaden är egentligen bara hur resultatet presenteras och nås, så om det var tanken är jag väl hemma! JSON har vi jobbat rätt mycket med nyss i jsramverk-kursen, så det känns bekvämt.

Mitt TIL får nog bli all teori i form av videor och artiklar. Det är somsagt ett välkommet inslag med lite mer reflektion kring vad vi sysslar med, det är alltid några frågetecken som slätas ut när man också får tänka och reflektera själv efteråt.
