---
---
Redovisning kmom05
=========================

<h3>Generellt om kursmomentet</h3>

Så det här kursmomentet underskattades något. Vi testade ju på travis och scrutinizer i jsramverk och jag tänkte att de problem som uppstod då har jag iallafall erfarenhet av denna gång. Dock blev det ju stora problem med API:erna.
Jag känner inte riktigt att jag fått en introduktion kring hur man bör tänka med testning av API-beroende kod utan API-tillgång. Jag förstod att jag bör ge mig på mocking (vilket jag heller inte tidigare gjort) och det gick ju, men med min metod och kod lyckas jag inte bättre än 36% täckning. Jag har alltså mockat all kod som leder till att API:er anropas, och det blev i princip hela controller-klasserna och ganska stora delar av mina väder- och ip-models. Ett alternativ för bättre kodtäckning vore ju helt skriva om vissa delar för att isolera API-metoder från resten av koden, men det känns inte helt görbart i nuläget givet tidsramen för kursmomentet. Det är dock en insikt jag tar med mig och hoppas, givet tunt underlag, att det är okej ändå. Jag ville tidigt i kursen lyckas skriva testbar kod men det visade sig vara svårt då jag utan erfarenhet inte kunnat förutse behoven.  

<h3>CI</h3>

Jag började med Travis, och stötte på patrull med xdebug och phploc likt resten av klassen vad det verkar. Mot slutet av veckan gavs tips i chatten om ett par extra rader i .travis.yml som gjorde att bygget gick igenom: dock med en himla massa likadana meddelanden kring en rad som verkar vara bortom min kontroll. Jag gissar att det är ett godkänt alternativ, det känns iallafall bättre än att lämna badgen skrikröd. Jag kopplade också på Scrutinizer och CircleCI för modulen, det gick problemfritt.

Travis är inte en favorit, men Scrutinizer känns smidigt och särskilt användbart då det också ger bedömning av kodkvalitét och förbättringsförslag. Jag har inte undersökt ytterligare tjänster.

<h3>Kodkvalitét</h3>

Kodkvalitén anges som 9,57 vilket känns som ett gott betyg - nästan lite generöst. All tid som gått till mocking och justering i kod för att få tester att fungera har tyvärr slukat refactoring-möjlighet denna vecka. Jag fixade några issues på uppmaning av Scrutinizer och har en något lägre siffra där än vid första synk, dock fortfarande ganska hög men med bra betyg på kodkvalitét nöjer jag mig för denna gång.

<h3>PHP-ramverk och CI</h3>

Jag tittade vidare på Laravel, som använder sig av PHPUnit och Artesan för testning och även har exempelkod för tester med i ramverket vid nerladdning. Via Github ser man att de använder sig av Travis som CI-verktyg och det finns även en badge för Packagist. De säger dock ingenting om kodtäckning, jag klickade runt lite för att undersöka men utan framgång. Phalcon och Symfony är lite snålare med badges på Github (undrar varför?), men på phalcon-devtools-repot fann jag att de använder CodeCov för att analysera kodtäckning.

<h3>TIL</h3>

Mitt TIL får bli mocking, det är första gången jag testar på det och trots att det varit en frustrerande och svår vecka har jag lärt mig mycket på den punkten.
